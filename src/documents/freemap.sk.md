---
title: O združení Freemap
---

Freemap Slovakia je projekt združujúci slovenskú komunitu OpenStreetMap a prevádzkujúci tento portál.

Pôsobí pod občianskym združením [OZ Freemap Slovakia](#show=about).

Hlavným cieľom združenia je podpora mapovania a tvorby máp so slobodnou licenciou. Tento cieľ napĺňame rôznymi aktivitami, medzi ktoré patria najmä:

- **popularizácia medzinárodného projektu OpenStreetMap.org** a podpora mapovacích aktivít, najmä na Slovensku,
- **vybudovanie, prevádzka a rozvoj mapového portálu www.freemap.sk**, ktorý demonštruje výsledky, poskytuje priestor pre komunitu a zviditeľňuje prínos otvoreného mapovania,
- **prezentácia významu slobodných máp a mapovania** na seminároch, konferenciách, v médiách a tlačených materiáloch,
- **tvorba máp v rôznych formátoch a pre rôzne zariadenia**, čím rozširujeme používateľskú základňu a získavame nových mapérov z rôznych regiónov Slovenska,
- **získavanie povolení a import dát z rôznych zdrojov**, čím zvyšujeme informačnú hodnotu otvorených máp,
- **organizovanie školení, kurzov a workshopov** pre členov, verejnosť a organizácie na zdieľanie skúseností a znalostí,
- **podpora vzdelávania v oblasti kartografie**, organizácia stretnutí s odborníkmi z rôznych oblastí s cieľom rozšíriť obzory a inšpirovať členov,
- **podpora vývoja hardvéru a softvéru** v oblasti mapovania a mapových nástrojov,
- **vývoj mapových služieb pre obce, jednotlivcov a organizácie**.

[Chcete sa stať členom? Navštívte nás na oz.freemap.sk](https://oz.freemap.sk/)
