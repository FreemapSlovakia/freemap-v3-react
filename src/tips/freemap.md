#### O zdužení Freemap

Freemap Slovakia je projekt, ktorý združuje slovenskú OpenStreetMap komunitu a prevádzkuje tento portál.

Vystupuje pod občianským združením OZ Freemap Slovakia.

Hlavným cieľom združenia Freemap Slovakia je podpora mapovania a tvorby máp so slobodnou licenciou. Tento cieľ napĺňame rôznymi spôsobmi, z ktorých spomenieme aspoň tie významnejšie:

* **popularizáciou medzinárodného projektu OpenStreetMap.org** a podporovaním jeho mapovacích aktivít predovšetkým na Slovensku
* **vybudovanie, prevádzka a rozvoj vlastného mapového portálu www.freemap.sk**, ktorý má slúžiť ako demonštrácia dosiahnutých úspechov, má poskytovať pôsobisko pre slovenskú openstreetmap komunitu
* **prezentovanie významu mapovania a máp so slobodnou licenciou** na rôznych seminároch a konferenciách alebo formou tlačených materiálov a pomocou médií prezentovať význam máp a mapovania
* **vytváranie máp v rôznych formátoch pre rôzne zariadenia** a tak rozširovať používateľskú základňu, z ktorej dúfame, že vzídu aj šikovní maperi z rôznych kútov Slovenska
* podieľnie sa sa na získavaní povolení a vykonávame import dát z rôznych zdrojov a takto rozširujeme informačnú hodnotu vytváraných slobodných máp
* **organizovanie školení, kurzov a tvorivých dielní pre členov, verejnosť a právnické osoby**, kde budeme odovzdávať získané skúsenosť novým členom
* **podporovanie vzdelávania** v oblasti kartografie, organizovanie stretnutí s profesionálmi z rôznych odborov, ktoré našim členom rozšíria vedomosti alebo poskytnú nové a zaujímavé pohľady
* podporovanie vývoja hardvéru a softvéru v oblasti mapovania, máp a mapového portálu
* podporovanie vývoja mapových služieb pre obce, fyzické a právnické osoby
